# Golden week část 2, Yosakoi festival, mořský svět a piknik

Uprostřed Golden Weeku jsem se s japonskou kamarádkou Haruna vydala do města **Kisarazu**, který leží mimo Tokio na druhé straně mostu linoucího se přes Tokijský záliv, kde se ten den konal yosakoi festival **木更津舞尊** (**Kisarazu Buson**) [Odkaz](https://kisacon.com/2023/01/22/yosakoi2023/).

Ještě před začátkem jsme prošly okolí a nejenže z dálky viděly horu Fuji, na místě se zrovna konal i sběr měkkýšů, mušlí, škeblí a kdo ví čeho, což má i název v japonštině: __shiohigari__.

![Branching](../photos/fuji_podruhe.jpeg)

![Branching](../photos/shiohigari.jpeg)

Samotný festival jsme si užily, i když bylo dosti vedro. Každý tým byl něčím zajímavým a i když mám své favority, líbily se mi všechny.
Přestože mám sama pár videí a fotek, dávám sem seznam na celé tance na ukázku (točených v Kisarazu):


[REDA舞神楽](https://www.youtube.com/watch?v=hbPpsZKETqU).

[維新～心ひとつ～](https://www.youtube.com/watch?v=Jom69NxXi90).

[木更津舞踏団 舞猿](https://www.youtube.com/watch?v=yJ3o5Xh-ae8).

[七福よさこい連 祝禧](https://www.youtube.com/watch?v=Ic40fzQYbcE).

[輝翔連](https://www.youtube.com/watch?v=XMmK_AEQYxs).


![Branching](../photos/kisarazu_plakat.jpeg)


Ve čtvrtek jsme s kamarády z kolejí v **Kasai** využili vstup zdarma do vodního světa **Tokyo Sea Life Park** v **Kasai Rinkai Park**. I když bylo místo veeelmi narvané a plně dětí, den to byl super a zakončili jsme ho piknikem v parku poblíž.

V akvárku nechyběl ani Nemo!

![Branching](../photos/nemo.jpeg)

[Zpátky](../)
-----------------
12
# Golden Week část 3, příroda v Chichibu, Gundam robot a Socha Svobody 

Kvůli počasí jsme trochu prohodili plány a v pátek vyrazili do Chichibu. Jedná se o místo kousek za Tokiem, kde je hezká příroda. Původně jsme plánovali rafting, bohužel bylo málo vody, tak jsme využili menší prohlídkové jízdy (která byla až moc krátká a trochu rip-off, ale byli jsme tam jediní cizinci, takže rip-off to bylo pro všechny :D), navštívili svatyni kde jsem snad poprvé měla v omikuji __daikichi__, tedy velké štěstí, a nakonec se přemístili do parku, který na jaře krásně kvete, my však toho období o pár dnů prošvihli. Celkově navíc bylo takové vedro, že jsem se už podruhé co tu jsem spálila. Každopádně, i když to byl částečně nevydařený den co se týká plánů, ve výsledku to byl fajn den.


![Branching](../photos/chichibu.jpg)
(Na fotce zleva Amelie s jejím přítelem, Elizabeth, Charlotte, já, Tomomi.)

I přes únavu jsem další den vyrazila na umělý ostrov v Tokijském zálivu **Odaiba**, který slouží jako zábavné centrum. Důvod byl ten, že tam celý týden probíhal festival **Furusato**. Jednalo se o akci, kdy tam každý den byly ukázky z festivalů po celém Japonsku v různých měsících. Já si vybrala den s ukázkou **Bon Odori**, **Nebuta** festivalu z **Aomori** a **Yosakoi festivalu** z **Kóči**. 

Bon Odori je jednoduchý tanec, který se dá tancovat do kolečka - což jsme si taky na této akci zatancovali. Tedy, ti odvážnější. Mám pocit, že více lidí nás fotilo, než aby se přidali. Nebuta festival z Aomori je festival, který jsem hrozně chtěla navštívit, bohužel jelikož se jedná o menší město, ubytování jsou kompletně pryč. Tak jsem menší ukázku měla alespoň tady:

![Branching](../photos/aomori.png)


Odaiba samotná je zajímavé místo, skutečné centrum zábavy. Spoustu zajímavých (a dražších) obchodů, několik zábavných center a mimo jiné i japonská Socha Svobody a velký Gundam robot! Ten navíc lehce zasvítí a zahýbe hlavou co celou hodinu.

![Branching](../photos/odaiba_socha_svobody.jpeg)


![Branching](../photos/gundam.jpeg)

Nakonec přidávám jednu hezkou fotku náhodně objevené ulice, která byla nádherně vyzdobená na Den dětí.

![Branching](../photos/random_street.jpeg)

[Zpátky](../)
-----------------
13
# Návrat do školy, alarm v půl 5 ráno a školní tělocvična

Návrat do školy po týdnu volna byl, jak je zvykem, lehce krušný. Poslední dva dny spíše pršelo, tak jsem doháněla úkoly. 

Jelikož plánuji s kamarády navštěvu Ghibli muzea, desátý den v měsíci v deset hodin jsem seděla ready u počítače, koupit lístky na další měsíc. Co jsem ale netušila byl ten obrovský zájem, když mi stránka řekla, že je přede mnou přes 7 000 lidí a že budu čekat přes hodinu. Po pár minutách, když jsem viděla, že se fronta nehýbe, jsem zkusila navštívit jejich japonskou verzi stránek. Světe div se, v japonštině tam žádná fronta nebyla a lístky jsem měla rezervované hned. Bylo to tím, že v této druhé verzi člověk buď musí vlastnit japonskou kartu, nebo být schopen si do 3 dnů lístky v Japonsku vyzvednout osobně. Já mohla to druhé, a hned ten den si lístky v náhodném Lawson konbini vyzvedla. 


Středa desátého byla zajímavá i v něčem jiném - během dopolední japonštiny jsme zažili menší zemětřesení o síle 2. Vyjukaná jsem lehce byla, ale výuka pokračovala dál jakoby se ta tabule vůbec nehýbala. Ještě zajímavější situace ale nastala v noci na čtvrtek, kdy v půl páté ráno vzbudily většinu lidí na koleji alarmy z mobilů, jeden mi taky u ucha zazněl. Ve městě za Tokiem, Chiba, bylo zemětřesení o síle 5, přičemž k nám se dostala síla 3. Upřímně, šla jsem ten den spát pozdě a zemětřesení přišlo v tu nejhorší noční hodinu, že když jsem se vzpamatovala z toho, co že mě to vlastně vzbudilo, že některé holky na chodbě sice jančí, ale vlastně to zemětřesení tak silné není, i podle dat z aplikace Yurekuru, ulehla jsem zase zpátky do pelech.

Notifikaci jsem měla jak od iPhonu, tak i od aplikace **Yurekuru**, kterou Japonci používají právě pro zemětřesení. "Yure" znamená otřesy a "kuru" přijít. V logu aplikace je sumec, neboť se dříve v Japonsku věřilo, že pod zemí žije obrovský sumec **Namazu**, který je strůjcem zemětřesení. Tato teorie nabila velké popularity v roce 1855, kdy Japonsko, konkrétně Edo (tedy dnešní Tokio), zasáhlo silné zemětřesení o síle 7 (škála se v Japonsku pohybuje od 0 do 7) a přineslo mnoho obětí. Jelikož ve stejné době byla populární malba a ukiyo-e, Namazu se začal objevovat v umění, že toto umění dostalo i název **namazu-e**, a říkalo se, že obraz v domě ochrání před dalším zemětřesením. 

![Branching](../photos/jishin_notifikace.jpeg)

V aplikaci Yurekuru jsem pak mohla vidět reakce lidí (jaká byla pocitová síla), tak i reálná čísla. 

![Branching](../photos/jishin_nazory.PNG)

![Branching](../photos/jishin_sila.PNG)

Sumec ve spojistosti se zemětřesením přetrval do dnes - na silnicích existují __Emergency road__, které jsou uzavřeny v případě silných zemětřesení, a na cedulích je spolu s popisem vyobrazen právě sumec. Více třeba tady: [Odkaz](https://sabukaru.online/articles/namazu-the-ancient-history-behind-the-earthquake-causing-catfish)

Jedna z věcí, co mně i ostatním ESOP studentům celkem chybí, jsou naše pohybové aktivity. Takže občas navštevujeme školní posilku a nebo nás kamarádka učila základy na provazu či akrobacie. Taktéž jsme navštívili trénink karate klubu.

[Zpátky](../)


-----------------------------------
# Velký dutý Buddha, průvody nošených svatyň a sumo turnaj


![Branching](../photos/kamakura_vlak.jpeg)

![Branching](../photos/kamakura_buddha.jpeg)

![Branching](../photos/kamakura_miki.jpeg)

![Branching](../photos/kamakura_jidlo.jpeg)

![Branching](../photos/kamakura_sosky.jpeg)

![Branching](../photos/sumo_kruh.jpeg)

![Branching](../photos/sumo_celkem.jpeg)

[Zpátky](../)
