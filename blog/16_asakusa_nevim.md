# Noční Asakusa, shabu-shabu a okolí Tokyo Tower



Zatímco denní **Asakusu** kvůli návalu turistů moc ráda nemám, noční Asakusa je něco úplně jiného. Od setmění do přibližně 11 večer je celý **Senso-ji chrám** nádherně nasvícený, obchody zavřené, a sice se tu turisti stále najdou, ale mnohem, mnohem méně. (Zato narazíte více na opilé Japonce :D.)

![Branching](../photos/asakusa_night.jpeg)
![Branching](../photos/asakusa_night2.jpeg)

A nejen tento chrám, ale i nedaleko stojící a z Asakusy krásně viditelná **Tokyo Sky Tree** taky přes noc září všemi barvami. Procházka podél řeky **Sumida**, která protéká hned vedle Asakusy, je taky top. Mosty byly hezky nasvícené. Určitě doporučuji!

![Branching](../photos/asakusa_night3.jpeg)


Jelikož se blížila půlka semestru, blížily se i midterm projekty a testy. Testy jsem měla naštěstí jen z japonštin a na ostatní předměty "jen" nějaké projekty. Každopádně, sezení ve 25. patře (26F) nejvyšší budovy Ichigaya kampusu s výhledem na Tokio posouvá učení na úplně jinou úroveň.

![Branching](../photos/vyhleduceni.jpeg)


O víkendu jsme zašli na **shabu-shabu**. Jedná se o japonský hotpot. Na stole před námi byl nízký hrnec s omáčkami, ve kterých si člověk vaří tenké plátky nakrájeného masa a zeleniny. Měli jsme all-you-can-eat a abych řekla pravdu, nejlepší tam byla zmrzlina a japonská ledová tříšt kakigouri.

Po tomto vydatném obědě jsme se vydali na procházku k **Toyko Tower**. Tokyo Tower i její okolí je hezké, každopádně jak jsem si už zvykla na Tokyo Sky Tree, mám ji nějak radši. 

![Branching](../photos/tower.jpeg)

Poblíž byl i velký chrám, **Zojo-ji**, který se ale z části rekonstruoval (pro lepší ochranu při zemětřesení) a osobně mi nijak zvlášť zajímavý nepřišel, ale bylo možné si ho vyfotit s Tokyo Tower v pozadí.

Nejzajímavější byly vedle chrámu stojící malé sošek, které slouží jako bůžči pro ochranu dětí. Jsou zasvěceni zdravému růstu dětí i vnoučat, ale i jako memoriál pro nedonošené či z jiného důvodu nenarozené děti. Mají červené čepičky proti zimě, červenou zástěrku a větrník. A bylo jich tam opravdu hodně.

![Branching](../photos/deti.jpeg)

Další den se konalo pár menších festivalů/akcí, já zašla například na vystoupení **bubny taiko** - i když to byl vysokoškolký klub, byly opravdu dobří a velmi synchronizovaní.

![Branching](../photos/shibuya_bubny.jpeg)

[Zpátky](../)


# Císařské zahrady, muzikál Heathers a Tokyo National Museum

Jedna ze svatyň poblíž školy, **Tokyo Daijingu**, měla malou akci sbírání QR kódů v okolí, kdy jste za ně mohli dostat tenhle hezký pin, tak jsem si pro jeden taky zašla.

![Branching](../photos/shrine_hosei.jpg)

Poté jsem to prošla do **Kitanomaru National Garden**, **The East Gardens of the Imperial Palace** a **Kokyo Gaien National Garden**, vše parky kolem **Kókjo**, hlavního sídla japonského císaře. Přestože tyto zahrady byly zadarmo, do části s císařským palácem se může jen v rámci komentované prohlídky, která je sice taky zdarma, ale jen dvakrát za den a všechny časy jsou už beznadějně zarezervovány. Samotné okolní zahrady jsou pěkné, i když z mého pohledu nic extra. Odpočinete si od přeplněného centra, neboť ty zahrady jsou velmi rozlehlé, ale také působí až trochu pustě. Každopádně pěkné jsou!

![Branching](../photos/zahrady1.jpeg)
![Branching](../photos/zahrady2.jpeg)
![Branching](../photos/zahrady3.jpeg)
![Branching](../photos/zahrady4.jpeg)
![Branching](../photos/zahrady5.jpeg)


Ve čtvrtek jsem měla možnost vidět jeden známý muzikál, Heathers, v podání vysokoškoláků a jiných. Měli to moc povedené, třeba živou kapelu jsem nečekala. Angličtinu měli buď hodně dobrou (asi vyrůstali v zahraničí) nebo se silným přízvukem (asi vyrůstali v Japonsku). Celkově mě ale představení velmi mile překvapilo. 

A pak mi samozřejmě několik dní v hlavě hrála písnička Candy Store (ta melodie je prostě mega chytlavá).
![Branching](../photos/hearhers.jpeg)

O víkendu jsme v rámci hodiny Visual Arts in Japan zašli do **Tokyo National Museum** v **Ueno parku**, který jsme měli jakožto studenti Hosei Univerzity zadarmo. Museli jsme v rámci mid-term projektu si vybrat pár děl a napsat o nich více. Tak přidávám alespoň pár ukázek.
![Branching](../photos/muzeum1.jpeg)
![Branching](../photos/muzeum2.jpeg)
![Branching](../photos/muzeum3.jpeg)



Jednoho večera jsem náhodně začaly s holkama na koleji téma pasů a pak je začaly porovnávat. Například existují 4 barvy pasů, a barva trochu souvisí s historií. Každé pasy mají různě více či méně detailní stránky pro lepení a psaní víz. Nejhezčí pas má stopro Austrálie!
![Branching](../photos/pasy.jpg)


[Zpátky](../)


# Tajfún, profesionální baseball a čtvrť sekáčů


Dne 2. června 2023 se k Japonsku přiblížil tajfún. Šel sice podél Japonska, jeho vliv byl ale dost poznat - velmi silný vírt a velmi silný désť. 
![Branching](../photos/tajfun1.PNG)

Vlaky samozřejmě nabíraly zpoždění, na druhou stranu, být tohle Česko, tak ty vlaky ani nevyjedou.
![Branching](../photos/tajfun2.jpg)
![Branching](../photos/tajfun3.PNG)

No a co by to bylo za tajfún bez budíčku ve formě Tísňových varování (která mimochodem chodí jen na iPhony?). A nejlépe ve 3 a ve 4 ráno. A nejlépe ještě taková, která se nás ani netýkají. Respektive, to první ve 3 ráno varovalo před záplavy, které sice byly, ale jinde, než kde bydlíme. No a to druhé ve 4 ráno byla jen zpráva o tom, že v Edogawa-ku, kde bydlíme, žádné větší nebezpečí nehrozí. Ale prostě jsme to asi museli vědět ve 4 ráno. A navíc to poslali jen v japonštině. Well, začínám si na ten zvuk budíku nějak zvykat. :D
![Branching](../photos/tajfun4.PNG)


V neděli 4.6.2023 jsem měla šanci jít na baseballový zápas - domácí Tokijští GIANTS proti FIGHTERS z Hokkaida. Zápas se konal v **Tokyo Dome** na zastávce **Suidobashi**, takže jsem byla velmi nadšená, že můžu stadión vidět zevnitř. A impozantní rozhodně byl! Jen teda domácí GIANTS, jejichž fanoušci byli ve velké přesile, prohráli s velkým rozdílem...
![Branching](../photos/results.png)


![Branching](../photos/baseball1.jpeg)
![Branching](../photos/baseball2.jpeg)
![Branching](../photos/baseball3.jpeg)

Mimochodem dva hráči nás zaujali - první byl hráč z Hosei Univerzity a druhý byl hráč, který byl očividně ve hře poprvé za sezónu, a díky odpalu měl chvíli statistiky na 100% (perfektní).

![Branching](../photos/baseball4.PNG)


Detaily zápasu jsou zde, i když jen v japonštině: [Odkaz.](https://www.giants.jp/game/20230604_8003_1/)

[Zpátky](../)


# Japonské divadlo Kabuki, kvetoucí hortenzie a kosatce a tea-house

![Branching](../photos/shrine1.jpeg)
![Branching](../photos/shrine2.jpeg)
![Branching](../photos/shrine3.jpeg)
![Branching](../photos/shrine4.jpeg)

![Branching](../photos/gatcha2.jpeg)

![Branching](../photos/shrine_tsukiji.jpeg)

![Branching](../photos/hondoji1.jpeg)
![Branching](../photos/hondoji2.jpeg)
![Branching](../photos/hondoji3.jpeg)
![Branching](../photos/hondoji4.jpeg)
![Branching](../photos/hondoji5.jpeg)
![Branching](../photos/hondoji6.jpeg)

![Branching](../photos/teahouse.jpeg)

[Zpátky](../)
